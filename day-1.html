<!DOCTYPE html>
<html lang="ru">
  <head>
    <title>Дневник начинающего верстальщика</title>
    <link rel="stylesheet" href="style.css">
  </head>
  <body>
    <header>
      <p class="page-title">Блог</p>
      <nav class="blog-navigation">
        <a href="index.html">На главную</a>
      </nav>
    </header>
    <main>
      <article>
        <h1>День перший. Моя Оля.</h1>
        <p>Кількість років, протягом яких Вона користувалася мобільним телефоном замість годинника на руці, вже давно перевалила за десять. Але кожного разу дістаючи з сумочки мобільник, Вона думала: "Все таки годинник на руці був би зручнішим".</p>
        <p>Так Вона подумала і цього разу, коли вже вп'яте діставала блискучий гаджет, щоб переконатися, що час ще є і Він встигне.</p>
        <p>Провідниця, що стояла поруч зі східцями дев'ятого вагону, привітно запрошувала пасажирів зайняти свої місця в вагоні, бо через пару хвилин потяг почне свою далеку подорож в напрямку західних кордонів країни.</p>
        <p>Цю подорож вони спланували ще за пару місяців до цієї хвилини, вона була не першою в Їхній спільній історії, але Він ніколи не спізнювався. "Щось сталося непоправне? Не встигне. Що робити?" </p>
        <p>Часу, відведеного на те щоб насолодитися Коханим було і так всього-то три-чотири дні, а тут ще й спізнюється. </p>
        <p>Подруга, з якою Вона їхала на чергову конференцію, з вікна четвертого купе подавала знаки, що вже пора заходити. А Вона все чекала.</p>
        <p>Диктор вокзалу оголосив про відправлення.</p>
        <p>"Боже, який противний голос... Ну де ж Він?"</p>
        <p>"Жіночко, швиденько заходьте, бо мені через вас попаде від начальника поїзда. Он він виглядає з сусіднього вагона".</p>
        <p>Вона подивилася на цей Голос. Провідниця. Приблизно Її років. Життя не вдалося. Це читалося у втомлених очах, відновити красу яких не зміг би ні тижневий сон, ні візажист. Форма, чиста, відпрасована, але щось не так. Щось, непомітне відразу вказувало на те, що з формою щось не так. "Що ж в ній не так?"</p>
        <p>"Жіночко, я Вам кажу, швидко до вагону, Він не прийде," - знову перебив Її думки Голос.</p>
        <p>"Так ось, що мені в ній не сподобалося, не форма - звичайна жіноча заздрість. Вона позаздрила мені, бо в мене є Він, а вона сама... Та де ж Він? І не позвонив навіть. Ну нехай тільки на очі попаде. Я йому пригадаю ці хвилини. Я йому нагадаю, хто в нас поганий поліцейський".</p>
        <p>Колеса видали такий противний скрип, що аж мурашки по спині побігли. Вона заскочила у вагон, який почав набирати швидкості. Двері з гучним хряпом захлопнулися і сердита господарка вагону понесла своє тіло в купе провідників.</p>
        <p>А Вона ще декілька хвилин вдивлялася в перон, який все скоріше і скоріше біг в протилежному напрямку. Пасажири, що залишилися на ньому або махали комусь у вікна вагонів, або байдуже спостерігали за потягом, що відправився до Ужгорода.</p>
        <p>"Олю, ну що ти тут робиш?"- до тамбору заглянула Наталчина голова. "Я вже й постіль застелила й речі поховала, навіть вечерю вже на столі розклала. Ходімо".</p>
        <p>Знайомтесь. Незмінна Її подруга-колега - Наталія. Всі службові відрядження вони вдвох. Жодних конфліктів, повне взаєморозуміння, стовідсоткова підтримка одна одної. Тому й разом.</p>
        <p>Але так було до того, як Він з'явився в Її житті. А як буде цього разу? "Боже, та де ж Він! Невже всі плани так і залишаться лиш мріями?" - вже сердито подумала Вона.</p>
        <p>Двері купе від легкого поштовху за спиною закрилися. Розпач. Пустота. </p>
        <p>Гарно, наскільки це можна було в походних умовах, накритий стіл, який Наталя охрестила поляною, пляшка дорого брюту, зовсім не радували око. Якась байдужість заполонила Душу.</p>
        <p>"Подруго, та що це з тобою? Сама не своя - щось вдома трапилося?" - стурбовано запитала Наталія.</p>
        <p>"Треба взяти себе в руки" - подумки наказала собі Вона. "Та ні, все добре, але маю таке враження, що щось забула. Пусте,.. минеться, а що забула те купимо на місці" - віджартувалася Ольга.</p>
        <p>Їжа не їлася, шампанське не пилося. Настрою не було. Поїзд їхав своїм шляхом і все більше й більше відділяв Її від Нього.</p>
        <p>"Олю, Олю! Заснула чи що? Твій телефон! Ти чуєш? Хтось дзвонить".</p>
        <p>Він! Нарешті. Вона схопила телефон і вискочила в коридор. </p>
        <p>"Ти де? Чому не прийшов? Що сталося?" З сусіднього купе вискочили двоє малят і почали голосно сваритися. Їхній лемент заглушив Його слова. Нічого не почула. Дзвінок обірвався. Завжди любила дітей, а зараз готова була позакидати їх назад в їхнє купе до вже веселої компанії батьків. </p>
        <p>На Її щастя з сусіднього купе висунулася міцна м'ясиста волохата чоловіча рука і спочатку один кіндер, а потім і інший зникли за дверьми, які миттєво закрилися.</p>
        <p>Спиною відчула, що позаду хтось стоїть.</p>
        <p>"Сонечко моє, я тут, пробач, ледве встиг вскочити до останнього вагона". Вона обернулася. Він. Нарешті. Є. Поруч. Спочатку хотіла накинулися на Нього з кулаками, але лише схилила голову до Його плеча. </p>
        <p>"Боже, дякую тобі, яке полегшення," - вся злість де й ділася. Підняла голову, подивилася Йому в очі. Ні, не хитрі, люблячі. </p>
        <p>В кінці коридору з'явився Голос. Він явно йшов до Них.</p>
        <p>"Ви наш? Ваш квиток, документи, - звернувся Голос до Нього, - третє купе, десяте місце. Візьміть паспорт". Голос з надією подивився на Її Коханого. </p>
        <p>"Йди-йди. Ваш! Ага, зараз! Тобі нічого не світить. Він мій," - читалося в Її погляді. </p>
        <p>Голос пішов. Зупинився, повернувся, хотів ще щось сказати, але Вони потонули в міцних обіймах та солодкому поцілунку. Точно, йому - Голосу нічого не світить. І він пішов геть.</p>
        <p>А потяг ніс Їх до тих щасливих днів на які Вони так довго чекали. </p>
      </article>
      <aside class="partnership">
        Тут могла быть ваша реклама
      </aside>
    </main>
    <footer>
      Подвал сайта
    </footer>
  </body>
</html>
